
# Kod redaktorları

Kod redaktorları proqramçıların ən çox vaxt keçirdiyi alətlərdir.

Ümumilikdə bu cür redaktorların iki növü var: İnteqrasiya edilmiş İnkişaf Mühitləri (IDE) və yüngülçəkili mətn redaktorları. Əksər insanlar hər ikisini istifadə edir. 

## IDE (İnteqrasiya edilmiş İnkişaf Mühiti)

[IDE](https://en.wikipedia.org/wiki/Integrated_development_environment) dedikdə, bütün layihəni idarə edə bilən olduqca güclü mətn redaktoru nəzərdə tutulur. Adından da göründüyü kimi, bu sadəcə mətn redaktoru olmayıb tam miqyaslı "inkişaf mühitidir". 

Bir IDE, bir layihənin bütün fayllarını yükləyir, fayllar arasında naviqasiyanı təmin edir, layihə daxilində avtomatik tamamlama edir, versiya idarə sistemləri (misalçün [git](https://git-scm.com/)) ilə inteqrasiya edir, test mühiti yaradır və digər bunun kimi layihə səviyyəli yararlı şeylər edir.

Əgər hələ də özünüzə IDE seçməmisinizsə, aşağıdakı variantlardan birini nəzərdən keçirə bilərsiniz:

- [WebStorm](http://www.jetbrains.com/webstorm/) frontend development üçün. Eyni şirkət (Jetbrains) digər proqramlaşdırma dilləri üçün də həllər irəli sürür. Bu həllər ödənişli olsa da bəzi hallarda həmin məhsullardan pulsuz istifadə etmək imkanı əldə edə bilərsiniz (misalçün təhsil məqsədləri üçün). 
- [Netbeans](http://netbeans.org/) (ödənişli və ödənişsiz versiyaları mövcuddur).

Yuxarıda saydığımız bütün IDE-lər platformadan asılı deyil (kross platforma), yəni istənilən əməliyyat sistemi üzrəində işləyə bilirlər.

Windows istifadəçiləri üçün, "Visual Studio" adlı daha bir seçim də mövcuddur. Bu IDE yalnız Windows əməliyyat sistemlərində işləyə bilən güclü redaktordur və əsasən .NET platformaları üçün nəzərdə tutulmuşdur. "Visual Studio"nun pulsuz versiyası da mövcuddur: [Visual Studio Community](https://www.visualstudio.com/vs/community/).

Əksər IDElər ödənişdilir lakin qısa müddətli sınaq müddəti də mövcuddur. Bu cür alətlərin aylıq ödənişləri yüksək ixtisaslı proqramçının gəliri ilə müqayisədə cüzi miqdardır. Sizin üçün ən yaxşı olanını seçin.

## Yüngülçəkili mətn redaktorları

"Yüngülçəkili redaktorlar" IDElər qədər güclü olmasalar da sürətli, sadə və zərifdirlər.

Onlar adətən faylları tez bir şəkildə açıb, redaktə etmək üçün istifadə olunur.

IDElər və mətn redaktorları arasındakı əsas fərq ondadır ki, IDElər layihə səviyyəsində işləyir, başlanğıcda daha çox məlumat yükləyir, layihənin strukturunu və s. analiz edir. Mətn redaktorları isə tək fayla işlədikdə daha sürətli və istifadəyə yararlıdır.

Praktikada, yüngülçəkili redaktorlar çoxlu sayda əlavələrlə bir yerdə işlədilir. Bu cür əlavələr, qovluq səviyyəsində sintaksis analizi apara, avtomatik tamamlamalar edə və versiya idare sistemləri ilə inteqrasiya etmək imkanı yarada bilir.  

Aşağıdakı variantlar diqqətinizi çəkə bilər:

- [Visual Studio Code](https://code.visualstudio.com/) (kross platforma, ödənişsiz) digər IDEyə oxşar xüsusiyyətləri də var.
- [Atom](https://atom.io/) (kross platforma, ödənişsiz).
- [Sublime Text](http://www.sublimetext.com) (kross platforma, ödənişsiz).
- [Notepad++](https://notepad-plus-plus.org/) (Windows, ödənişsiz).
- [Vim](http://www.vim.org/) və [Emacs](https://www.gnu.org/software/emacs/) də məsləhətli alternativlərdir. İstiafə etməyi bildiyiniz müddətcə. :)

## Mənim sevimlilərim

Məsləhətli olan variant odur ki, özünüzə bir IDE və kodları tez bazar redaktə edə bilmək üçün bir yüngülçəkili mətn redaktoru seçəsiniz.

Mənim istifadə etdiklərim və tövsiyyə olunanlar:

- JavaScript IDE olaraq -- [WebStorm](http://www.jetbrains.com/webstorm/), eyni zamanda Jetbrainsin təklif etdiyi digər IDE-lərdən də istifadə edə bilərsiniz. 
- Yüngülçəkili mətn redaktoru kimi isə -- [Visual Studio Code](https://code.visualstudio.com/). Bu çoxlu sayda proqramçı tərəfindən istifadə olunan başqa bir alternativdir.

## Gəlin mübahisə etməyək

Yuxarıda qeyd etdiyimiz redaktorlar mənim və ətrafımda olan və yaxşı hesab etdiyim proqramçıların seçimlədir və onlar bundan kifayət qədər məmnundurlar.

Seçim etməniz üçün çoxlu sayda mətn redaktorları mövcuddur. Ən xoşunuza gələn variantı seçmək isə sizə qalıb.

Redaktorların və ya digər alətlərin seçimi tamamilə şəxsidir və sizin vərdişlərinizdən, işlədiyiniz layihələrdən və şəxsi öncəliklərinizdən asılıdır.
